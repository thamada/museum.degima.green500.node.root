<?xml version="1.0" encoding="utf-8"?>
<!-- -*- indent-tabs-mode: nil -*- -->
<chapter id="desktop-tech">
  <title>Τεχνολογίες επιφάνειας εργασίας</title>

<section id="applications-mime">
  <title>Μητρώα εφαρμογών και τύπων αρχείων</title>
  <para>Για να είναι χρήσιμη μια εφαρμογή, ο χρήστης θα πρέπει να μπορεί να την εντοπίσει και να την εκτελέσει. Οι χρήστες της επιφάνειας GNOME μπορούν να εκτελούν εφαρμογές είτε από το μενού εφαρμογών, είτε ανοίγοντας αρχεία στο διαχειριστή αρχείων. Η επιφάνεια εργασίας GNOME σας επιτρέπει να προσθέτετε εφαρμογές και τύπους αρχείων κατά την εγκατάσταση της εφαρμογής σας. Ο σχετικός μηχανισμός ακολουθεί τις προδιαγραφές του <ulink url="http://www.freedesktop.org/">freedesktop.org</ulink>, άρα τα ίδια δεδομένα επιτρέπουν στην εφαρμογή σας να λειτουργεί και σε άλλα περιβάλλοντα επιφάνειας εργασίας.</para>

  <para>Η προσθήκη της εφαρμογής σας προϋποθέτει απλώς τη δημιουργία ενός αρχείου εγγραφής επιφάνειας εργασίας με τις απαιτούμενες πληροφορίες. Τα αρχεία αυτά χρησιμοποιούν μια απλή σύνταξη κλειδιού-τιμής, με ειδική πρόνοια για την προσθήκη μεταφράσεων για ορισμένες τιμές. Το αρχείο εγγραφής επιφάνειας εργασίας της εφαρμογής σας θα πρέπει να περιέχει τις εξής πληροφορίες:</para>

  <itemizedlist>
    <listitem><para>Όνομα και σχόλιο, τα οποία μπορούν να μεταφραστούν σε όλες τις γλώσσες που υποστηρίζει η εφαρμογή σας.</para></listitem>
    <listitem><para>Λίστα κατηγοριών (επιλέγονται από προκαθορισμένη λίστα) που θα χρησιμοποιηθεί για την τοποθέτηση της εφαρμογής σας στο μενού εφαρμογών.</para></listitem>
    <listitem><para>Εικονίδιο, είτε με τη μορφή πλήρους διαδρομής, είτε ως απλό όνομα εικονιδίου του συστήματος θεμάτων εικονιδίων.</para></listitem>
    <listitem><para>Λίστα των τύπων αρχείων που υποστηρίζονται από την εφαρμογή.</para></listitem>
    <listitem><para>Εντολή για την εκτέλεση της εφαρμογής σας.</para></listitem>
  </itemizedlist>

  <para>Αν η εφαρμογή σας χειρίζεται προσαρμοσμένους τύπους αρχείων που δεν είναι γνωστοί στο σύστημα, θα πρέπει να προσθέσετε αυτούς τους τύπους στο μητρώο τύπων αρχείων. Η πρόσβαση σε όλους τους τύπους αρχείων γίνεται μέσω τύπων MIME. Για παράδειγμα, ο τύπος MIME των αρχείων ήχου Ogg Vorbis είναι <literal>application/ogg</literal>. Για να προσθέσετε έναν τύπο MIME, πρέπει να περιγράψετε τον τύπο σε ένα αρχείο XML. Τα αρχεία αυτά περιέχουν μεταφρασμένα ονόματα για τον τύπο αρχείου, καθώς και πληροφορίες για το πώς διαπιστώνεται αν ένα αρχείο ανήκει σε αυτόν τον τύπο, κάτι που συμπεραίνεται είτε από το όνομα του αρχείου, είτε με εξέταση των περιεχομένων του αρχείου.</para>

  <para>Για περισσότερες πληροφορίες σχετικά με τις εφαρμογές, δείτε τα <ulink url="http://standards.freedesktop.org/desktop-entry-spec/latest/">Desktop Entry Specification</ulink> και <ulink url="http://standards.freedesktop.org/menu-spec/latest/">Desktop Menu Specification</ulink>. Για περισσότερες πληροφορίες σχετικά με τους τύπους αρχείων, ανατρέξτε στο <ulink url="http://standards.freedesktop.org/shared-mime-info-spec/latest/">Shared MIME Info Specification</ulink>.</para>
</section>

<section id="panel-applets">
  <title>Μικροεφαρμογές πίνακα εφαρμογών</title>
  <para>Η επιφάνεια εργασίας GNOME διαθέτει ευέλικτους και πανίσχυρους πίνακες εφαρμογών, στους οποίους μπορούν να προστεθούν διάφορες μικρές εφαρμογές, που ονομάζονται μικροεφαρμογές πίνακα εφαρμογών. Οι μικροεφαρμογές παρέχουν γρήγορη πρόσβαση σε διάφορες χρήσιμες πληροφορίες ή λειτουργίες. Για παράδειγμα, η επιφάνεια εργασίας GNOME περιέχει, μεταξύ άλλων, μικροεφαρμογές για την εναλλαγή μεταξύ παραθύρων και χώρων εργασίας, καθώς και για την εμφάνιση του καιρού και της κατάστασης του δικτύου.</para>

  <para>Μπορείτε να δημιουργήσετε μικροεφαρμογές που θα αυξάνουν τη λειτουργικότητα της εφαρμογής σας, ή να δημιουργήσετε απλές, ανεξάρτητες μικροεφαρμογές. Ωστόσο, αν το μόνο που χρειάζεστε είναι να εμφανίζετε σύντομες ειδοποιήσεις, ίσως θα ήταν καλύτερα να χρησιμοποιήσετε την περιοχή ειδοποιήσεων, που επίσης εμφανίζεται στον πίνακα εφαρμογών. Η χρήση των μικροεφαρμογών καλό είναι να περιορίζεται μόνο όταν οι απαιτήσεις σας υπερβαίνουν τις δυνατότητες των εικονιδίων της περιοχής ειδοποιήσεων.</para>

  <para>Οι μικροεφαρμογές αποτελούν ανεξάρτητες διεργασίες που χρησιμοποιούν το Bonobo για να επικοινωνούν με τον πίνακα εφαρμογών. Το Bonobo επιτρέπει στις μικροεφαρμογές να ενσωματώνονται πλήρως στον πίνακα εφαρμογών, προσφέροντας ενιαία εμπειρία στο χρήστη. Για παράδειγμα, κάθε μικροεφαρμογή περιέχει στο σχετικό μενού της ορισμένες βασικές δυνατότητες, όπως η αφαίρεση, η μετακίνηση και το κλείδωμα της μικροεφαρμογής. Βεβαίως, μια μικροεφαρμογή μπορεί να προσθέσει και άλλα στοιχεία στο σχετικό μενού της. Για παράδειγμα, η μικροεφαρμογή <application>Πρόγνωση καιρού</application> περιέχει στο σχετικό μενού της επιλογές για την προβολή λεπτομερούς πρόγνωσης και για την ενημέρωση των εμφανιζόμενων πληροφοριών.</para>

  <para>Για περισσότερες πληροφορίες σχετικά με τις μικροεφαρμογές του πίνακα εφαρμογών, δείτε εδώ: <ulink url="http://library.gnome.org/devel/panel-applet/stable/">Panel Applet Library</ulink>.</para>
</section>

<section id="nofication-area">
  <title>Περιοχή ειδοποιήσεων</title>
  <para>Πέρα από τους εκκινητές και τις μικροεφαρμογές, ο πίνακας εφαρμογών του GNOME προσφέρει επίσης μια περιοχή ειδοποιήσεων, που μπορούν να χρησιμοποιούν οι εφαρμογές για να ενημερώνουν τους χρήστες. Οι ειδοποιήσεις μπορούν να ανακοινώνουν την ύπαρξη νέων e-mail ή ενημερώσεων, να υπενθυμίζουν επερχόμενα ραντεβού, και πολλά άλλα.</para>

  <para>Οι ειδοποιήσεις είναι απλά εικονίδια, που η εφαρμογή σας μπορεί να τοποθετήσει στην περιοχή ειδοποιήσεων του πίνακα εφαρμογών του χρήστη. Αν ο χρήστης κάνει κλικ στο εικονίδιο, η εφαρμογή σας μπορεί να προβεί σε περαιτέρω ενέργειες. Προς το παρόν, το σύστημα ειδοποιήσεων υλοποιείται μέσω της πειραματικής βιβλιοθήκης Egg· ωστόσο, η επόμενη έκδοση της GTK+ θα υποστηρίζει τα εικονίδια ειδοποιήσεων.</para>

  <para>Η περιοχή ειδοποιήσεων βασίζεται σε προδιαγραφές του <ulink url="http://www.freedesktop.org/">freedesktop.org</ulink>, επομένως τα εικονίδια ειδοποιήσεών σας θα λειτουργούν και σε άλλα περιβάλλοντα επιφάνειας εργασίας. Για περισσότερες πληροφορίες σχετικά με την περιοχή ειδοποιήσεων, δείτε το <ulink url="http://standards.freedesktop.org/systemtray-spec/latest/">System Tray Protocol Specification</ulink>.</para>
</section>

<section id="nautilus">
  <title>Διαχειριστής αρχείων</title>

  <para>Το GNOME περιλαμβάνει το <application>Ναυτίλο</application>, έναν εύχρηστο και ισχυρό διαχειριστή αρχείων. Ο <application>Ναυτίλος</application> χρησιμοποιεί την προηγμένη τεχνολογία GVFS για να εμφανίζει απομακρυσμένους φακέλους με τον ίδιο τρόπο που εμφανίζει και το τοπικό σύστημα αρχείων, προσφέροντας στους χρήστες πρόσβαση σε όλα τα αρχεία τους, όπου και αν βρίσκονται αυτά, μέσα από μια ενιαία διεπαφή.</para>

  <para>Ο <application>Ναυτίλος</application> παρέχει μία διεπαφή προσθέτων, που επιτρέπει στους προγραμματιστές να επεκτείνουν τη λειτουργικότητά του και να παρέχουν επιπλέον πληροφορίες για τα αρχεία των χρηστών. Έτσι, ο χρήστης απολαμβάνει μια πλουσιότερη και περισσότερο ενιαία εμπειρία, ενώ εξαλείφεται η ανάγκη εγκατάστασης πολλών διαφορετικών εφαρμογών για τη διαχείριση διαφορετικών τύπων αρχείων.</para>

  <para>Τα πρόσθετα του <application>Ναυτίλου</application> επεκτείνουν τη λειτουργικότητα του διαχειριστή αρχείων με διάφορους τρόπους. Έτσι, μπορεί να προσθέτουν επιπλέον πληροφορίες στο διαλόγο με τις ιδιότητες ενός αρχείου, προσφέροντας στο χρήστη όλες τις πληροφορίες που χρειάζεται. Για παράδειγμα, το GNOME περιλαμβάνει ένα πρόσθετο που εμφανίζει επιπλέον πληροφορίες για τα αρχεία ήχου και βίντεο, όπως είναι ο codec που χρησιμοποιήθηκε, οι διαστάσεις του βίντεο, ο καλλιτέχνης και το άλμπουμ ενός αρχείου ήχου που εξήχθη από CD.</para>

  <para>Τα πρόσθετα μπορούν επίσης να χρησιμοποιηθούν για την προσθήκη νέων στηλών στην προβολή λίστας και την αυτόματη τοποθέτηση εμβλημάτων σε αρχεία. Έτσι, ο χρήστης μπορεί να αποκτά χρήσιμες πληροφορίες με μια μόνο ματιά. Για παράδειγμα, ένα πρόσθετο του <application>Ναυτίλου</application> θα μπορούσε να παρέχει πληροφορίες ελέγχου εκδόσεων για τους φακέλους που ελήφθησαν από σύστημα ελέγχου εκδόσεων. Οι χρήστες θα μπορούσαν να διαπιστώνουν αμέσως αν το αρχείο είναι ενημερωμένο ή αν έχουν γίνει τοπικές αλλαγές.</para>

  <para>Ο <application>Ναυτίλος</application> επιτρέπει ακόμη στους προγραμματιστές να προσθέτουν στοιχεία στα σχετικά μενού των αρχείων και φακέλων. Συνήθως, αυτά τα επιπλέον στοιχεία των σχετικών μενού προσδιορίζουν τους τύπους αρχείων για τους οποίους θα εμφανίζονται, έτσι ώστε να εμφανίζονται μόνο όταν μπορούν να χρησιμοποιηθούν για τα επιλεγμένα αρχεία. Για παράδειγμα, το <application>File Roller</application>, ο διαχειριστής συμπιεσμένων αρχείων του GNOME, προσθέτει στο σχετικό μενού ένα στοιχείο για την άμεση αποσυμπίεση συμπιεσμένων αρχείων. Άλλα πρόσθετα στοιχεία των σχετικών μενού προσφέρουν εύκολη πρόσβαση σε συνηθισμένες ενέργειες για πολλούς διαφορετικούς τύπους αρχείων.</para>

  <para>Πέρα από την ευέλικτη αρχιτεκτονική προσθέτων που διαθέτει, ο <application>Ναυτίλος</application> μπορεί επίσης να εμφανίζει μικρογραφίες για όλους τους τύπους αρχείων για τους οποίους υπάρχει διαθέσιμη εφαρμογή δημιουργίας μικρογραφιών. Οι μικρογραφίες εμφανίζουν μια προεπισκόπηση του αρχείου, διευκολύνοντας το χρήστη στην αναζήτηση αρχείων. Το GNOME μπορεί να δημιουργεί αυτόματα μικρογραφίες για τα περισσότερα αρχεία εικόνας και βίντεο, ενώ επιτρέπει στις εφαρμογές να εγκαθιστούν νέες εφαρμογές μικρογραφιών για τη δημιουργία μικρογραφιών για τα δικά τους αρχεία. Το <ulink url="http://www.freedesktop.org/">freedesktop.org</ulink> παρέχει πλήρεις προδιαγραφές για τη διαχείριση των μικρογραφιών, άρα οι εφαρμογές μικρογραφιών σας θα μπορούν να χρησιμοποιούνται από όλες τις εφαρμογές.</para>
</section>

<section id="window-manager">
  <title>Διαχειριστής παραθύρων</title>

  <para>Ο διαχειριστής παραθύρων είναι ένα ειδικό πρόγραμμα υπεύθυνο για τη σχεδίαση των περιγραμμάτων και των τίτλων των παραθύρων. Ο διαχειριστής παραθύρων διαχειρίζεται όλες τις ενέργειες που αφορούν τη συμπεριφορά των παραθύρων, όπως είναι η μετακίνηση, η αλλαγή μεγέθους, η ελαχιστοποίηση και η μετακίνηση σε διαφορετικό χώρο εργασίας. Η διαχείριση των παραθύρων γίνεται με ενιαίο τρόπο και με ελάχιστες ή καθόλου παρεμβάσεις από τους προγραμματιστές εφαρμογών. Αν μια εφαρμογή επιθυμεί να επηρεάσει τη συμπεριφορά του διαχειριστή παραθύρων, μπορεί να παρέχει υποδείξεις στο παράθυρό της, χρησιμοποιώντας κλήσεις συναρτήσεων GTK+.</para>

  <para>Τα εξωτερικά προγράμματα μπορούν, όμως, να αλληλεπιδρούν και άμεσα με το διαχειριστή παραθύρων, ή ακόμη και να ελέγχουν τη συμπεριφορά του. Μέσω της βιβλιοθήκης libwnck του GNOME, οι εφαρμογές μπορούν να λαμβάνουν πληροφορίες για την τοποθέτηση και την κατάσταση όλων των παραθύρων και να δίνουν εντολή στον διαχειριστή παραθύρων να εκτελεί διάφορες ενέργειες στα παράθυρα αυτά.</para>

  <para>Η βιβλιοθήκη libwnck δεν ανήκει αποκλειστικά στο διαχειριστή παραθύρων του GNOME. Όλες οι λειτουργίες της χρησιμοποιούν το EWMH (Extended Window Manager Hints). Το EWMH αναπτύχθηκε σε συνεργασία με το <ulink url="http://www.freedesktop.org">freedesktop.org</ulink> για να παρέχει ενιαία διάδραση των διαχειριστών παραθύρων σε πολλαπλές επιφάνειες εργασίας.</para>

  <para>Η συνεργασία του διαχειριστή παραθύρων με το libwnck μπορεί να αξιοποιηθεί για απλές ενέργειες, όπως η εμφάνιση στον πίνακα εφαρμογών της μικροεφαρμογής για τους χώρους εργασίας ή για τη λίστα παραθύρων, αλλά και για πολύπλοκες διαδικασίες, όπως η αυτόματη εκτέλεση ενεργειών σε ένα νέο παράθυρο, ανάλογα με ορισμένες ιδιότητές του.</para>
</section>

<section id="control-center">
  <title>Κέντρο ελέγχου</title>
  <para>Η επιφάνεια εργασίας GNOME παρέχει ένα ενιαίο μενού για όλες τις προτιμήσεις της επιφάνειας εργασίας και τις ρυθμίσεις διαχείρισης του συστήματος. Οι διάφοροι διάλογοι προτιμήσεων και ρυθμίσεων μπορούν να τοποθετούνται σε αυτό το μενού για να διευκολύνεται η πρόσβαση σε αυτές. Μπορείτε να προσθέσετε διαλόγους στο μενού προτιμήσεων, αν τους προσθέσετε στο μητρώο εφαρμογών στην κατηγορία <literal>Setting</literal>. Ομοίως, μπορείτε να προσθέσετε διαλόγους στο μενού διαχείρισης, αν τους προσθέσετε στην κατηγορία <literal>Settings</literal> και <literal>System</literal>.</para>

  <para>Αν παρέχετε διάλογο που επιτρέπει στους διαχειριστές συστημάτων να ρυθμίζουν την επιφάνεια εργασίας, τότε θα πρέπει να προσθέσετε το διάλογό σας στο μενού διαχείρισης. Αν παρέχετε διάλογο που επιτρέπει στους χρήστες να προσαρμόζουν τις προτιμήσεις τους, και οι προτιμήσεις αυτές επηρεάζουν πολλαπλές εφαρμογές, τότε θα πρέπει να προσθέσετε το διάλογό σας στο μενού προτιμήσεων. Δεν πρέπει να χρησιμοποιείτε αυτά τα καθολικά μενού για μεμονωμένες προτιμήσεις εφαρμογών.</para>
</section>

<section id="keyring">
  <title>Αποθήκευση συνθηματικών</title>

  <para>Το GNOME παρέχει ένα σύγχρονο και ασφαλή διαχειριστή κλειδοθηκών για την αποθήκευση των συνθηματικών των χρηστών, καθώς και άλλων ευαίσθητων δεδομένων. Οι εφαρμογές μπορούν να χρησιμοποιούν τη βιβλιοθήκη του διαχειριστή κλειδοθηκών για την αποθήκευση και ανάκτηση συνθηματικών, ενώ οι χρήστες μπορούν να χρησιμοποιούν την εφαρμογή <application>Διαχείρισης κλειδοθηκών</application> του GNOME για να διαχειρίζονται τα συνθηματικά τους.</para>

  <para>Ο διαχειριστής κλειδοθηκών σας επιτρέπει να δημιουργείτε όσες κλειδοθήκες επιθυμείτε, καθεμία από τις οποίες μπορεί να περιέχει όσα στοιχεία επιθυμείτε. Τα στοιχεία των κλειδοθηκών περιέχουν δεδομένα, συνήθως συνθηματικά. Κάθε κλειδοθήκη κλειδώνεται ξεχωριστά, και ξεκλειδώνεται με την εισαγωγή συνθηματικού από το χρήστη. Όταν ξεκλειδωθεί μια κλειδοθήκη, ο χρήστης αποκτά πρόσβαση σε όλα τα στοιχεία της.</para>

  <para>Ο διαχειριστής κλειδοθηκών παράγει λίστες ελέγχου πρόσβασης για κάθε στοιχείο μιας κλειδοθήκης, επιτρέποντάς σας να ελέγχετε ποιες εφαρμογές θα έχουν πρόσβαση σε αυτό το στοιχείο. Αν μια άγνωστη εφαρμογή προσπαθήσει να αποκτήσει πρόσβαση σε ένα στοιχείο κλειδοθήκης, ο διαχειριστής κλειδοθηκών θα ζητήσει από το χρήστη να επιτρέψει ή να αρνηθεί την πρόσβαση. Κατ' αυτόν τον τρόπο, τυχόν κακόβουλες ή κακογραμμένες εφαρμογές δεν μπορούν να αποκτήσουν πρόσβαση στα ευαίσθητα δεδομένα του χρήστη.</para>

  <para>Τα δεδομένα των κλειδοθηκών αποθηκεύονται στο σύστημα αρχείων κρυπτογραφημένα με τον αλγόριθμο κρυπτογράφησης μπλοκ AES, ενώ ο SHA1 χρησιμοποιείται για τα hash των γνωρισμάτων των στοιχείων. Χρησιμοποιώντας το hash των γνωρισμάτων, ο διαχειριστής κλειδοθηκών μπορεί να βρει το στοιχείο που ζητά μια εφαρμογή χωρίς να χρειαστεί να ξεκλειδώσει την κλειδοθήκη. Η κλειδοθήκη ξεκλειδώνεται μόνο αφού βρεθεί το κατάλληλο στοιχείο και δοθεί πρόσβαση σε αυτό.</para>

  <para>Ο διαχειριστής κλειδοθηκών παρέχει επίσης μία κλειδοθήκη συνεδρίας. Τα στοιχεία της κλειδοθήκης συνεδρίας δεν αποθηκεύονται ποτέ στο δίσκο και χάνονται μόλις τελειώσει η συνεδρία του χρήστη. Η κλειδοθήκη συνεδρίας μπορεί να χρησιμοποιηθεί για την αποθήκευση συνθηματικών που αφορούν μόνο την τρέχουσα συνεδρία.</para>

  <para>Αν χρησιμοποιείτε το GIO για πρόσβαση σε απομακρυσμένους εξυπηρετητές, διαπιστώνετε αμέσως τα πλεονεκτήματα του διαχειριστή κλειδοθηκών. Όποτε το GVFS απαιτεί πιστοποίηση του χρήστη, σας δίνετε η δυνατότητα να αποθηκεύσετε το συνθηματικό σας, είτε στην προεπιλεγμένη κλειδοθήκη, είτε στην κλειδοθήκη της συνεδρίας.</para>

  <para>Χρησιμοποιήστε τον διαχειριστή κλειδοθηκών αν η εφαρμογή σας χρειάζεται να αποθηκεύει συνθηματικά ή άλλα ευαίσθητα δεδομένα των χρηστών. Η χρήση του διαχειριστή κλειδοθηκών βελτιώνει την εμπειρία του χρήστη, διασφαλίζοντας την ασφάλεια των δεδομένων του.</para>
</section>

<section id="session">
  <title>Διαχείριση συνεδριών</title>
  <para>Το GNOME παρέχει εργαλεία που επιτρέπουν στην εφαρμογή σας να συνεχίζει την ομαλή λειτουργία της από συνεδρία σε συνεδρία. Οι χρήστες μπορούν να αποσυνδέονται ενώ εκτελούνται εφαρμογές, και να βλέπουν αυτές τις εφαρμογές να επαναφέρονται αυτόματα όταν συνδέονται εκ νέου. Αν επιθυμείτε να προσφέρετε αυτή τη δυνατότητα, η εφαρμογή σας θα πρέπει να συνδέεται στο διαχειριστή συνεδρίας και να αποθηκεύει την κατάστασή της κατά την αποσύνδεση του χρήστη.</para>

  <para>Το GNOME παρέχει ένα απλό API για τη διαχείριση συνεδριών στη Βιβλιοθήκη Διεπαφής Χρήστη GNOME. Δείτε την ενότητα <ulink url="http://library.gnome.org/devel/libgnomeui/stable/GnomeClient.html">GnomeClient</ulink> του <ulink url="http://library.gnome.org/devel/libgnomeui/stable/">GNOME UI Library Reference Manual</ulink> για περισσότερες πληροφορίες σχετικά με τη χρήση του διαχειριστή συνεδρίας του GNOME.</para>
</section>

<section id="address-book-calendar">
  <title>Βιβλίο διευθύνσεων και ημερολόγιο</title>
  <para>Μέσω του Εξυπηρετητή Δεδομένων Evolution, το GNOME παρέχει ενιαίο βιβλίο διευθύνσεων και ημερολόγιο που μπορούν να χρησιμοποιούν όλες οι εφαρμογές για την αποθήκευση και ανάκτηση πληροφοριών. Χρησιμοποιώντας τον Εξυπηρετητή Δεδομένων Evolution, οι χρήστες δεν χρειάζεται πλέον να διατηρούν ξεχωριστές λίστες επαφών για κάθε εφαρμογή, ή να αντιγράφουν οι ίδιοι κάθε ραντεβού τους στο ημερολόγιό τους.</para>

  <para>Όλο και περισσότερο, χρησιμοποιούμε τους υπολογιστές για να επικοινωνούμε με φίλους και συναδέλφους. Για να το επιτύχουμε, χρησιμοποιούμε εφαρμογές ηλεκτρονικού ταχυδρομείου, άμεσων μηνυμάτων, τηλεφωνίας και βιντεοδιασκέψεων. Αυτές οι εφαρμογές συχνά περιέχουν λίστες επαφών. Χρησιμοποιώντας τον Εξυπηρετητή Δεδομένων Evolution, οι εφαρμογές μπορούν να αποθηκεύουν επαφές σε μία μοναδική τοποθεσία, επιτρέποντας σε όλες τις εφαρμογές να βλέπουν τα στοιχεία των επαφών του χρήστη.</para>

  <para>Επίσης, οι εφαρμογές μπορούν να χρησιμοποιούν τον Εξυπηρετητή Δεδομένων Evolution για να αποθηκεύουν και να ανακτούν τα ραντεβού του χρήστη από το ημερολόγιό του. Για παράδειγμα, αν κάνετε κλικ στο ρολόι του πίνακα εφαρμογών, εμφανίζεται ένα απλό ημερολόγιο. Αν έχετε προγραμματίσει ραντεβού, αυτά εμφανίζονται στο ημερολόγιο. Έτσι, μπορείτε να συμβουλεύεστε τα ραντεβού σας χωρίς να ανοίγετε την πλήρη εφαρμογή ημερολογίου.</para>

  <para>Για περισσότερες πληροφορίες σχετικά με το βιβλίο διευθύνσεων, δείτε το <ulink url="http://gnome.org/projects/evolution/developer-doc/libebook/ch01.html"> Evolution API Reference: libebook</ulink>. Για περισσότερες πληροφορίες σχετικά με το ημερολόγιο, δείτε το <ulink url="http://gnome.org/projects/evolution/developer-doc/libecal/index.html"> Evolution API Reference: libecal</ulink>.</para>
</section>

<section id="usability">
  <title>Χρηστικότητα</title>
  <para>Η επιφάνεια εργασίας του GNOME έχει σχεδιαστεί με γνώμονα τη χρηστικότητα και στοχεύει στην παροχή μιας απλής και ενιαίας εμπειρίας για το χρήστη. Οι άνθρωποι χρησιμοποιούν τους υπολογιστές για να κάνουν τη δουλειά τους (ή να παίζουν παιχνίδια!), όχι για να λύνουν το γρίφο της διεπαφής χρήστη. Κατά τη σχεδίαση της εφαρμογής σας, θα πρέπει να λάβετε υπόψη σας πόσο εύκολα θα αναγνωρίσουν οι χρήστες τα "παραδοσιακά" στοιχεία της διεπαφής χρήστη, πόσο γρήγορα θα εξοικειωθούν με τα "διαφορετικά" στοιχεία της εφαρμογής σας, και πόσο αποτελεσματικά θα μπορούν να εκτελέσουν τις ενέργειες που επιθυμούν, αφού πρώτα εξοικειωθούν μαζί τους.</para>

  <para>Το GNOME παρέχει ολοκληρωμένες Κατευθυντήριες Γραμμές Διεπαφής με Ανθρώπους, προκειμένου να σας επιτρέψει να δημιουργήσετε περισσότερο ελκυστικές και εύχρηστες εφαρμογές. Βεβαίως, μερικές κατευθυντήριες γραμμές δεν μπορούν να λύσουν όλα τα προβλήματα χρηστικότητας, ωστόσο, η κατανόηση των κατευθυντήριων γραμμών θα σας διευκολύνει στην ανάπτυξη εύχρηστων εφαρμογών. Για περισσότερες πληροφορίες, παρακαλώ ανατρέξτε εδώ: <ulink url="http://library.gnome.org/devel/hig-book/stable/">GNOME Human Interface Guidelines</ulink>.</para>
</section>

<section id="documentation">
  <title>Τεκμηρίωση</title>
  <para>Όλες οι εφαρμογές πρέπει να παρέχουν τεκμηρίωση, για να επιτρέπουν στους χρήστες να κατανοούν την εφαρμογή και να επιλύουν τυχόν προβλήματα. Αν και δεν θα έπρεπε να απαιτείται η ανάγνωση της τεκμηρίωσης πριν τη χρήση μιας καλοσχεδιασμένης εφαρμογής, η τεκμηρίωση μπορεί να αποτελέσει σημαντικό εργαλείο στα χέρια του χρήστη, ιδίως αν πρόκειται για περίπλοκες εφαρμογές.</para>

  <para>Το GNOME παρέχει ένα ενιαίο πλαίσιο για την παροχή τεκμηρίωσης χρήστη. Μπορείτε να παρέχετε τεκμηρίωση χρησιμοποιώντας το βιομηχανικό πρότυπο DocBook. Η χρήση του DocBook σας απαλλάσσει από το άγχος της μορφοποίησης, καθώς η τεκμηρίωσή σας μορφοποιείται αυτόματα, ακολουθώντας τις ίδιες συμβάσεις με την υπόλοιπη τεκμηρίωση του συστήματος.</para>

  <para>Η εφαρμογή βοήθειας του GNOME, το <application>Yelp</application>, προβάλλει και εκτυπώνει την τεκμηρίωση, παρέχει έναν κατάλογο όλης της τεκμηρίωσης του συστήματος, και επιτρέπει στο χρήστη να κάνει αναζήτηση στο πλήρες κείμενο όλων των εγγράφων τεκμηρίωσης. Όλες αυτές οι λειτουργίες σας παρέχονται ελεύθερα, εφόσον χρησιμοποιείτε το σύστημα βοήθειας του GNOME.</para>

  <para>Για περισσότερες πληροφορίες σχετικά με τη συγγραφή τεκμηρίωσης για την εφαρμογή σας, δείτε τα <ulink url="http://library.gnome.org/devel/gdp-handbook/stable/">GNOME Handbook of Writing Software Documentation</ulink>, <ulink url="http://www.docbook.org/tdg/en/html/docbook.html">DocBook: The Definitive Guide</ulink>, και <ulink url="http://library.gnome.org/devel/gdp-style-guide/stable/">GNOME Documentation Style Guide</ulink>.</para>
</section>

</chapter>
