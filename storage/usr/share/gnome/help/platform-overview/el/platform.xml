<?xml version="1.0" encoding="utf-8"?>
<!-- -*- indent-tabs-mode: nil -*- -->
<chapter id="platform">
  <title>Επισκόπηση πλατφόρμας</title>

  <para>Η πλατφόρμα GNOME παρέχει ένα ολοκληρωμένο περιβάλλον ανάπτυξης γραφικών εφαρμογών και άλλου λογισμικού. Χρησιμοποιώντας τις τεχνολογίες του GNOME, μπορείτε να δημιουργήσετε λογισμικό υψηλής ποιότητας που θα καλύπτει και θα υπερβαίνει τις προσδοκίες των χρηστών σας. Αυτό το κεφάλαιο περιέχει μια πολύ σύντομη επισκόπηση των συστατικών που εξετάζονται σε αυτό το έγγραφο.</para>

  <section id="platform-core">
    <title>Πυρήνας τεχνολογιών</title>

    <para>Το GNOME παρέχει μια σειρά από βιβλιοθήκες για τη δημιουργία ελκυστικών γραφικών διεπαφών. Παρέχει βιβλιοθήκες για την εμφάνιση και επεξεργασία των βασικών ελέγχων της διεπαφής χρήστη, για την μορφοποίηση και εμφάνιση κειμένου στις περισσότερες γραφές του κόσμου, και για τη σχεδίαση περίπλοκων διανυσματικών γραφικών στην οθόνη. Οι γραφικές τεχνολογίες του GNOME περιγράφονται στην <xref linkend="graphics"/>.</para>

    <para>Η βιβλιοθήκη GIO του GLib, μαζί με το σύστημα υποστήριξης GVFS, προσφέρει ένα αφηρημένο μοντέλο του συστήματος αρχείων που επιτρέπει στους χρήστες να εργάζονται τόσο με αρχεία σε απομακρυσμένους εξυπηρετητές, όσο και με αρχεία των τοπικών συστημάτων αρχείων.Η GIO παρέχει ένα API υψηλού επιπέδου για τις ενέργειες αρχείων, διευκολύνοντας και επιταχύνοντας την ανάπτυξη λογισμικού. Η χρήση της GIO παρέχει στην εφαρμογή σας αυτόματη υποστήριξη για απομακρυσμένα αρχεία και φακέλους. Η GIO και το GVFS περιγράφονται στην <xref linkend="gio"/>.</para>

    <para>Το GNOME παρέχει τη βιβλιοθήκη και την υπηρεσία GConf για την αποθήκευση και ανάκτηση των προτιμήσεων του χρήστη. Το GConf διαθέτει ένα απλό API που διευκολύνει την προσθήκη άμεσα εφαρμόσιμων προτιμήσεων στην εφαρμογή σας. Η χρήση του GConf επιτρέπει στους διαχειριστές συστημάτων να καθορίζουν προεπιλεγμένες και υποχρεωτικές ρυθμίσεις εφαρμογών για τους χρήστες τους. Το GConf περιγράφεται στην <xref linkend="gconf"/>.</para>

    <para>Το GNOME παρέχει λειτουργίες διεθνοποίησης και προσιτότητας, για να μπορείτε να απευθυνθείτε σε όσο το δυνατόν περισσότερους εν δυνάμει χρήστες. Σε μεγάλο βαθμό, η υποστήριξη για τη διεθνοποίηση και την προσιτότητα είναι ενσωματωμένη στο GNOME, αλλά υπάρχουν πολλά σχετικά ζητήματα με τα οποία θα πρέπει να είστε εξοικειωμένοι κατά την ανάπτυξη εφαρμογών. Η διεθνοποίηση εξετάζεται στην <xref linkend="i18n"/> και η προσιτότητα στην <xref linkend="a11y"/>.</para>

    <para>Το GNOME περιλαμβάνει το GStreamer, ένα εξαιρετικά ισχυρό πλαίσιο πολυμέσων, για τη δημιουργία, επεξεργασία και αναπαραγωγή ήχου και βίντεο. Το GStreamer εξετάζεται στην <xref linkend="multimedia"/>.</para>

    <para>Επίσης, το GNOME παρέχει ένα ολοκληρωμένο πλαίσιο εκτύπωσης που συμπληρώνει το CUPS, όπου είναι δυνατόν. Το πλαίσιο εκτύπωσης του GNOME σας επιτρέπει να παρέχετε μια ενιαία διεπαφή και εκτυπώσεις υψηλής ποιότητας. Το πλαίσιο εκτύπωσης περιγράφεται στην <xref linkend="printing"/>.</para>
  </section>

  <section id="platform-ipc">
    <title>IPC και Δικτύωση</title>

    <para>Η επιφάνεια εργασίας GNOME υποστηρίζει πλήρως τη μεταφορά δεδομένων μέσω του προχείρου ή μέσω συρσίματος και απόθεσης. Τα API της GTK+ σας βοηθούν να δημιουργήσετε εφαρμογές που συνεργάζονται άψογα με την υπόλοιπη επιφάνεια εργασίας. Το πρόχειρο και οι δυνατότητες συρσίματος και απόθεσης εξετάζονται στην <xref linkend="clipboard"/>.</para>

    <para>Μαζί με το <ulink url="http://www.freedesktop.org/">freedesktop.org</ulink>, το GNOME παρέχει το σύστημα μηνυμάτων D-Bus. Το D-Bus είναι ένας δίαυλος μηνυμάτων για πολλαπλές επιφάνειες εργασίας που επιτρέπει σε εφαρμογές κάθε είδους να επικοινωνούν μεταξύ τους. Το D-Bus εξετάζεται στην <xref linkend="dbus"/>.</para>

    <para>Το GNOME χρησιμοποιεί το σύστημα συστατικών Bonobo, που έχει βασιστεί πάνω στο CORBA. Το Bonobo επιτρέπει στους προγραμματιστές να δημιουργούν περίπλοκα ενσωματώσιμα συστατικά, που μπορούν να επαναχρησιμοποιηθούν σε διαφορετικά προγράμματα. Το Bonobo εξετάζεται στην<xref linkend="bonobo-corba"/>.</para>

    <para>Για να απλοποιήσει τη διαχείριση δικτύων, το GNOME υποστηρίζει την Ανακάλυψη Υπηρεσιών DNS. Η Ανακάλυψη Υπηρεσιών DNS επιτρέπει στις εφαρμογές να ανακαλύπτουν αυτόματα υπηρεσίες σε ένα τοπικό δίκτυο, χωρίς να απαιτούν την παροχή διευθύνσεων δικτύου από το χρήστη. Η Ανακάλυψη Υπηρεσιών DNS περιγράφεται στην <xref linkend="dns-sd"/>.</para>

    <para>Τέλος, το GNOME παρέχει μια σειρά βιβλιοθηκών για την εργασία με XML και υπηρεσίες ιστού, καθώς αυτές οι τεχνολογίες αποδεικνύονται όλο και πιο σημαντικές για τους προγραμματιστές εφαρμογών. Οι υπηρεσίες XML και διαδικτύου περιγράφονται στην <xref linkend="xml-web-services"/>.</para>
  </section>

  <section id="platform-desktop">
    <title>Τεχνολογίες επιφάνειας εργασίας</title>

    <para>Η επιφάνεια εργασίας GNOME παρέχει πολλές δυνατότητες μεγαλύτερης ενσωμάτωσης των εφαρμογών, όπως η προσθήκη μικροεφαρμογών στους πίνακες εφαρμογών ή προσθέτων στο διαχειριστή αρχείων. Πολλές από αυτές τις δυνατότητες εξετάζονται στην <xref linkend="desktop-tech"/>.</para>

    <para>Το GNOME παρέχει ολοκληρωμένες Κατευθυντήριες Γραμμές Διεπαφής με Ανθρώπους, επιτρέποντάς σας να δημιουργείτε περισσότερο εύχρηστες εφαρμογές. Τα πρότυπα χρηστικότητας του GNOME ήταν τα πρώτα του είδους τους για ελεύθερο περιβάλλον επιφάνειας εργασίας, και εξακολουθούν να βελτιώνονται χάρη στη δέσμευση του GNOME για παροχή όσο το δυνατόν καλύτερης εμπειρίας στο χρήστη. Η χρηστικότητα εξετάζεται στην <xref linkend="usability"/>.</para>

    <para>Το GNOME επίσης παρέχει ένα ολοκληρωμένο σύστημα βοήθειας, καθώς και κατευθυντήριες γραμμές για το ύφος/στυλ της τεκμηρίωσης. Αν και συχνά υποτιμάται η σημασία της, η καλή βοήθεια μπορεί να συμβάλει ιδιαίτερα στη βελτίωση του λογισμικού σας. Η τεκμηρίωση εξετάζεται στην <xref linkend="documentation"/>.</para>
  </section>
</chapter>
